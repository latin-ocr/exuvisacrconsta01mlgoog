lh sntNTtt LANCE

20.

1098.

Accidit autem, postquam civitas capta est, a quodam homine
Lanceam unam inveniri,quam in ecclesia beati Petri apostoli
fossa humo repertam, asseverabat esse illam de qua Longinus
in latere dextro Christum, secundum Scripturas, pupugit.
Aiebat enim hoc a sancto Andrea apostolo revelatum {fuisse
Et quum sic inventa luisset, et episcopo Podiensi atque Rai-
mundo comiti hoc ipse intimasset, id episcopus falsum esse
putavit, comes vero verum speravit. Sed quum omnis popu-
lus, hoc audito exultans, Deum proinde glorificasset, et per
centum fere dies ab omnibus in veneratione magna haberetur,
et a comite Raimund0‚ qui eam custodiebat, glorIose tracta-
retur, coutigit multos de clero ac populo haesitare quod non
esset illa dominica Lancea, sed ab homine illo stolido altera
erat fallaciter inventa. Quapropter, concilio inito et jejunio
triduano acunctis statuto et iacto, cum supplicatione precum
ad Deum, quum lignorum struem in medio campo ante oppi-
dum Archas succendissent, octavo mense post Antiochiam
captam, benedictione judiciali super ipsum ignem ab episcopis
lacta,inventor Lanceae per medium rogi flammantis, sicutipse
pro affirmanda veritate sua fieri poposcerat, ultro celeriter
transmeavit. Quo transito, illum hominem de flammis exeun-
tem, tanquam reum in cute crematum conspexerunt, etin
interioris corporis parte laesum morte intellexerunt. Quod
etiam rei exitus declaravit, quum die duodecimo ipso angore
cauteriatus obiit. Et quia ob honorem et amorem Dei, omnes
Lanceam illam venerati fuerant, hoc judicio sic peracto,con-
tristati valde, remanserunt increduli, qui prius exstiterant
hujus rei creduli. Comes tamen Raimundus diu eam postea
servavrt.

(Varianle .· Comes tamen Raimundus tandiu eam servavit,
donec eam, nescio quo eventu, perdidit,p. 345, n.)

[Fulcherii Camotensis Gesta peregrinantium Francorum cum
armis Hierusalem pergentium, ap. Hist. occid. des croisades,

t. ΙΙΙ, p. 344]

 

