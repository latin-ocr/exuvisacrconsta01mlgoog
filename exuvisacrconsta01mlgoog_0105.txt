90 noras ar arunas nacuiotoorouus

res gemmarumpraesertim smaragdorum, in quorum viriditate
sol repercussus oculos astantium gratiosa luce animaret,
equos cursores plurimos cum phalaris, fulvum ut Maro ait,
mandentes sub dentibus aurum, vas quoddam ex onichino
ita subtili coelatoris arte sculptum, ut vere fluctuare segetes,
vere germinare vites, vere moveri hominum imagines vide-
rentur, ita lucidum expolitum ut viee speculi vultus intuen-
tium aemularetur. ’

«Ensem Constantini magni misit scilicet, in quo litteris
aureis nomen antiqui possessoris legebatur : in capulo quoque
super crassas auri laminas, clavum ferreum affixum cerneres,
unum ex quatuor quos judaica persecutio Dominiei corporis
aptarat supplicio, Lanceam Caroli magni, quam Imperator
invictissimus contra Sarracenos exercitum ducens si quando
in hostes vibrabat, numquam nisi vietor abibat. Ferebatur
esse eadem quae Dominico lateri centurionis manu impacta
pretiosi vulneris hiatus paradisum miseris mortalibus ape-
ruit :vexillum item misit Mauricii beatissimi martyris et
Thebeae legionis principis, quo idem rex in bello hispano
quamlibet infestos et confertos inimicorum cuneos disrum-
pere etin lugam solitus erat cogere. Diadema ex auro quidem
multo, sed magis gemmis pretiosum quarum splendor ita in
intuentes faculas luminis jaculabatur, ut quanto quis certaret
visum intendere tanto magis reverberatus cogeretur cedere.
Particulam sanctae et adorandae crucis cristallo inclusam, ubi
soliditatem lapidis oculus penetrans potest discernere qualis
sit ligni coloret quae quantitas, portiunculam quoque coronae
spineae eodem modo inclusam, quam ad derisionem regni
militaris rabies sacrosancto imposuit capiti. His tantis ettam
elaboratis donis magnificentissimus rex gavisus, non mino·
ribus pene respondit beneficiis; quin et anhelantis animum
nuptiis sororis refecit. Et ceteris quidem successores reges
dotavit; partem vcro crucis et coronae Malmesbirrae dele-
gavit, quorum sustentaculo adhuc credo vigere locum istum
tot libertatis naufragia, tot calumniatorum injurias passum ². υ

1. Pertz, Scripta, t. X, p. 460.

 

